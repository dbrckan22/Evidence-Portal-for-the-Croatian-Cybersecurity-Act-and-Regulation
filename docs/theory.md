## Kibernetička sigurnost

„Kibernetička sigurnost obuhvaća skup procesa, mjera i standarda kojima se jamči određena razina pouzdanost pri korištenju proizvoda i usluga u kibernetičkom prostoru, pri čemu sustavna zaštita računala i računalnih mreža, informatičke i informacijske infrastrukture, mobilnih uređaja i podataka od malicioznih napada tome značajno pridonosi.“ (MPUDT, bez dat.) Kibernetička sigurnost predstavlja skup mjera i postupaka kojima se štite računalni sustavi, mreže i podaci od napada, zlouporaba i drugih prijetnji. Cilj je osigurati da digitalne usluge i tehnologije rade pouzdano, sigurno i bez prekida te da se spriječi neovlašteni pristup i neovlaštena izmjena podataka.

## NIS2 direktiva

NIS2 je nova europska direktiva koja jača kibernetičku sigurnost organizacija i predstavlja nadogradnju na prijašnju NIS direktivu. Predložena je od 2020., a u primjenu je ušla 16. siječnja 2023. godine. Uvedena je kako bi se povećala otpornost ključnih društvenih i ekonomskih sektora na kibernetičke prijetnje te da se ujednači stanje sigurnosti u svim državama koje su članice EU. U odnosu na originalnu verziju, NIS2 postavlja strože zahtjeve, proširuje popis obveznika i predviđa veće kazne za neusklađenost. U Hrvatskoj se NIS2 provodi kroz Zakon o kibernetičkoj sigurnosti (NN 14/2024) koji od organizacija traži snažnije upravljanje rizicima, uključujući procjenu sigurnosti dobavljača i lanaca opskrbe te praćenje njihove ranjivosti. (NIS2direktiva, Što je NIS2 direktiva?, bez dat.)

### Osnovni zahtjevi direktive

NIS2 propisuje skup osnovnih zahtjeva koje obveznici moraju ispuniti kako bi osigurali minimalnu razinu kibernetičke sigurnosti. Ti zahtjevi uključuju upravljanje rizicima, odgovornost uprave, obvezu pravovremenog izvještavanja o incidentima te planiranje kontinuiteta poslovanja. (NIS2direktiva, Novi zahtjevi za organizacije, bez dat.) <br>
**Upravljanje rizicima** podrazumijeva da organizacije redovno procjenjuju rizike i uvode mjere poput sigurnog upravljanja incidentima, jačanja sigurnosti mreže i lanca opskrbe, kontrola pristupa i enkripcije. (NIS2direktiva, Novi zahtjevi za organizacije, bez dat.) <br> <br>
**Korporativna odgovornost** naglašava da uprava mora aktivno nadzirati, odobravati i podržavati provedbu mjera kibernetičke zaštite. (NIS2direktiva, Novi zahtjevi za organizacije, bez dat.) <br> <br>
**Obveza izvještavanja** znači da ključni i važni subjekti moraju u propisanim rokovima prijavljivati značajne incidente kako bi se omogućila brza reakcija i razmjena informacija između država članica. (NIS2direktiva, Novi zahtjevi za organizacije, bez dat.) <br> <br>
**Kontinuitet poslovanja** zahtijeva izradu planova koji osiguravaju funkcioniranje ključnih usluga tijekom i nakon napada, uključujući definiranje kriznih timova i postupaka oporavka sustava.  (NIS2direktiva, Novi zahtjevi za organizacije, bez dat.) <br>

### Minimalne kibernetičke mjere prema NIS2 direktivi

NIS2 direktiva propisuje niz minimalnih sigurnosnih mjera koje sve obuhvaćene organizacije moraju provesti kako bi se postigla ujednačena razina kibernetičke otpornosti. Prema članku 21. Direktive, organizacije moraju primijeniti operativne, tehničke i organizacijske mjere koje obuhvaćaju: (NIS2direktiva, Minimalni zahtjevi NIS2 direktive, bez dat.)
* izradu politika za analizu rizika i informacijske sigurnosti
*	korištenje kriptografije i enkripcije uz jasno definirane procedure
*	planiranje aktivnosti nakon incidenta (uključuje upravljanje sigurnosnim kopijama, definiranje RTO i RPO vrijednosti, postupci za krizne situacije)
*	uspostavu procesa i procedura za učinkovito otkrivanje, obradu i oporavak od sigurnosnih incidenata
*	procjenu sigurnosti dobavljača i razumijevanje rizika koje donosi lanac opskrbe
*	održavanje kibernetičke higijene i provođenje edukacije zaposlenika
*	osiguravanje komunikacijskih kanala (uključuje višefaktorsku autentifikaciju)
*	mjere za sigurnost ljudskih resursa, upravljanje pristupima i imovinom
*	sigurnost razvoja i održavanje informacijskih sustava 
*	postupke za provjeru učinkovitosti mjera upravljanja cyber rizicima

### Obuhvaćeni subjekti
NIS2 određuje koje su organizacije obuhvaćene propisima, a države to dodatno definiraju kroz svoje zakone. U Hrvatskoj se ključni i važni subjekti određuju prema veličini poduzeća i sektoru u kojem posluju. <br> <br>
**Ključni subjekti **su velika poduzeća (više od 250 zaposlenika, visoki prihodi), kao i subjekti koji djeluju u sektorima čiji bi prekid rada mogao ugroziti zdravlje, sigurnost ili stabilnost države – neovisno na veličinu. Tu spadaju energetika, zdravstvo, bankarstvo, promet, digitalna infrastruktura, opskrba vodom, financijska tržišta, svemirski sektor, ICT usluge i javna uprava. <br> <br>
**Važni subjekti** su srednje velike organizacije (50-250 zaposlenika) koje posluju u navedenim važnim sektorima, kao i tvrtke s više od 50 zaposlenih koje pružaju usluge poput poštanskih i kurirskih usluga, upravljanje otpadom, proizvodnje kemikalija, hrane, medicinskih uređaja, elektroničke opreme, digitalnih usluga, obrazovanja i istraživanja. (NIS2direktiva, Na koga se NIS2 odnosi?, bez dat.)

### Rokovi usklađivanja s NIS2 direktivom
Kao što je već rečeno, NIS2 je na snazi od 2023. godine, a države EU dužne su je ugraditi u svoje zakonodavstvo do 17. listopada 2024. godine. Nakon što utvrde kriterije za kategorizaciju, države moraju sastaviti popis svih obveznika i obavijestiti ih o njihovoj ulozi (važan ili ključni subjekt). Od trenutka obavijesti organizacije imaju ograničen rok – u prosjeku oko 12 mjeseci – da implementiraju sve zahtjeve, zbog čega je važno na vrijeme planirati potrebne aktivnosti i resurse. <br> <br>
Uz zakon slijedi niz podzakonskih propisa koji preciziraju mjere i procedure:
*	Nacionalni program upravljanja kibernetičkim krizama (3 mjeseca nakon Zakona)
*	propis o kategorizaciji subjekta i vođenju registara (9 mjeseci nakon Zakona)
*	plan provedbe vježbi kibernetičke sigurnosti (12 mjeseci nakon Zakona)
* srednjoročni strateški plan (2 godine nakon Zakona) <br> 

Nadležna tijela su 15. veljače 2025. objavila propis o kategorizaciji, čime su službeno obavijestila sve obuhvaćene subjekte. Od tog trenutka organizacije imaju godinu dana da u potpunosti implementiraju mjere iz Zakona. (NIS2 direktiva, bez dat.)

### Kazne za nepoštivanje direktive
Direktiva predviđa stroge kazne za subjekte koji ne poštuju propisane zahtjeve, a Hrvatski Zakon o kibernetičkoj sigurnosti (ZKS) ih prenosi u nacionalno zakonodavstvo. Kazne se dijele na tri vrste: korektivne mjere, novčane kazne i sankcije za upravu. <br> <br>
**Korektivne mjere **uključuju upozorenja, obvezujuće naloge za otklanjanje nedostataka, provedbu sigurnosnih revizija, objavu povreda kibernetičke sigurnosti, nalog da se prestane s nezakonitim postupcima te provedbu preporuka iz revizijskih izvješća. <br> <br>
**Novčane kazne** mogu biti visoke – za ključne subjekte najmanje 10 milijuna € ili 2% globalnog prihoda (ovisno o tome što je veće), a za važne subjekte najmanje 7 milijuna € ili 1,4% globalnog prihoda. <br> <br>
**Sankcije za upravu** odnose se na osobnu odgovornost članova uprave za provođenje mjera upravljanja rizicima i kibernetičke zaštite. Upravitelji moraju odobravati i nadzirati provedbu mjera te redovito prolaziti obuku. Neispunjavanje obveza može rezultirati privremenom zabranom obavljanja upravljačkih funkcija ili obvezom objave informacija o prekršaju i odgovornim osobama. (NIS2 direktiva, Kazne za prekršitelje, bez dat.)

## Literatura
[Pogledaj literaturu](references.md)







